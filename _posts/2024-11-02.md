---
chapter: Sió-tâi ê Blog
title: .01. 世界m̄是我--ê
author: Tân Sió-tâi
date: 2023-12-04
category: chheh
show_chapter: 1
layout: post
toc: true
---

## 〈.01〉
#  世界m̄是我--ê
> **Chit-ê sè-kan m̄-sī bô lí bē-sái**

Nā sī góa chín khiau--khì, tùi chit-ê sè-kan kám ū éng-hióng?

Té-kî khó-lêng tùi 1-kóa tāi-chì kap lâng, ū bô hong-piān ē só͘-chai, m̄-kú m̄ sī bô hoat-tō͘ chhú-tāi, sīm-chì éng-hióng tio̍h ê lâng chin-chió, ū lâng ē kan-khó͘ 1-chām-á, ū lâng ē kiaⁿ 1 tiô, tāi-pō͘-hūn ê lâng bô iàu-kín, góa kóng ê "lâng" sī chí se̍k-sāi--ê. Chún-kóng sī pē-bú mā sī kāng-khoán. In só͘ kià-bāng--ê, m̄ sī góa, mā bô su-iàu--góa, chi̍t-ê bô goān-ì koh thè in siu-bóe ê kiáⁿ sī bô kè-ta̍t--ê.

Kám ū chia pi-koan?

Che, m̄-sī pi-koan, sī sū-si̍t. 

Kám-chêng sī hō͘-siong--ê, jîn-seng sī ka-tī soán--ê, kiâⁿ kàu chit-ê tē-pō͘, m̄-thang oàn pa̍t-lâng, ài koài ka-tī, bó kàu hó, bô kàu pháiⁿ, bô kàu hiông, bô kàu nńg, ta̍k hāng to bô kàu, chiah ē ū hit-chūn chīn bô pō͘, thè bô lō͘ ê chōng-hóng. Nā sī khah hiông, khah pháiⁿ--ê, siōng-bô góa koh ū chîⁿ, nā-sī khah hó, khah nńg--ê, góa koh sī 1-ê thiaⁿ ōe ê koai kiáⁿ, ta̍k-hāng lóng bô kàu, to ē ta̍k hāng lóng bô.


### 【2022/12/04】

